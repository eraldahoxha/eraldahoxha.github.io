<!DOCTYPE html>
<html lang="en">
<head>

    <script async src="https://www.googletagmanager.com/gtag/js?id=UA-73428037-4"></script>
    <script>
        window.dataLayer = window.dataLayer || [];
        function gtag(){dataLayer.push(arguments);}
        gtag('js', new Date());

        gtag('config', 'UA-73428037-4');
    </script>

    <title>Lawyer Maria-Eralda Hoxha</title>

    <meta charset="UTF-8">
    <meta name="viewport" content="width=device-width, initial-scale=1">

    <link rel="stylesheet" href="https://maxcdn.bootstrapcdn.com/bootstrap/4.0.0/css/bootstrap.min.css" integrity="sha384-Gn5384xqQ1aoWXA+058RXPxPg6fy4IWvTNh0E263XmFcJlSAwiGgFAW/dAiS6JXm" crossorigin="anonymous">
    <link rel="stylesheet" href="/css/style.css">

    <link rel="icon" type="image/x-icon" href="/assets/img/favicon.png">
</head>
<body>

<div class="container">

    <div class="row mt-2">
        <div class="col-md-3 col-lg-2 mt-1">
            <div class="float-left">
                <a href="/articles/epistrofi-forou-metavivasis.html"><img src="/assets/flags/gr.svg" width="23" height="15"/></a>
                <a class="ml-2" href="/al/articles/epistrofi-forou-metavivasis.html"><img src="/assets/flags/al.svg" width="23" height="15"/></a>
                <a class="ml-2" href="/en/articles/epistrofi-forou-metavivasis.html"><img src="/assets/flags/gb.svg" width="23" height="15"/></a>
            </div>
        </div>
        <h4 class="col-md-5 col-lg-6 text-md-center text-sm-left">Lawyer Maria-Eralda Hoxha</h4>
        <h4 class="col-md-4 col-lg-4"><a class="float-md-right float-sm-left" href="tel:6978853391">tel: 697 885 3391</a></h4>
    </div>

    <hr/>

    <div class="row">
        <div class="col-12">
            <nav class="breadcrumb float-right">
                <a class="breadcrumb-item" href="/en/index.html">Home</a>
                <a class="breadcrumb-item" href="/en/services.html">Services</a>
                <a class="breadcrumb-item" href="/en/articles.html">Articles</a>
                <a class="breadcrumb-item" href="/en/profile.html">Profile</a>
                <a class="breadcrumb-item" href="/en/contact.html">Contact</a>
            </nav>
        </div>
    </div>

    <hr/>

    <h3>Επιστροφή φόρου μεταβίβασης 1ης κατοικίας αλλοδαπών</h3>
    <br/>
    <article>
        <p>

            Όσοι μόνιμοι και νόμιμοι αλλοδαποί ζούσαν στην Ελλάδα κατά την αγορά της πρώτης τους κατοικίας ή οικοπέδου τους υποχρεώθηκαν να πληρώσουν στην Εφορία χιλιάδες ευρώ για φόρο μεταβίβασης ακινήτου μόνο και μόνο επειδή ήταν αλλοδαποί μετανάστες, ενώ οι Έλληνες πολίτες δεν τα πλήρωναν αυτά τα χρήματα.
            <br>
            <br>
            Σύμφωνα με:
            <br>
            - το άρθρο 1 του Ν 1078/1980 (ΦΕΚ Α΄ 238) «Φοροαπαλλαγή πρώτης κατοικίας και άλλες διατάξεις», όπως αυτό ίσχυε κατά την ημερομηνία υπολογισμού και καταβολής του φόρου μεταβίβασης ακινήτου όριζε ότι: «(...) 1. Συμβάσεις αγοράς εξ’ ολοκλήρου και κατά πλήρη κυριότητα ακινήτου από έγγαμο απαλλάσσονται από το φόρο μεταβίβασης, εφόσον ο αγοραστής ή ο σύζυγος ή οποιοδήποτε από τα ανήλικα τέκνα αυτού δεν έχει δικαίωμα πλήρους κυριότητας ή επικαρπίας ή οίκησης σε άλλη οικία ή διαμέρισμα που πληροί τις στεγαστικές ανάγκες της οικογένειάς του ή δικαίωμα πλήρους κυριότητας επί οικοπέδου οικοδομήσιμου ή επί ιδανικού μεριδίου οικοπέδου, στο οποίο αντιστοιχεί εμβαδόν κτίσματος που πληροί τις στεγαστικές τους ανάγκες και βρίσκονται σε δήμο ή κοινότητα με πληθυσμό άνω των τριών χιλιάδων (3.000) κατοίκων. Η περιοχή της τέως Διοικήσεως Πρωτεύουσας θεωρείται ως ένας δήμος. Η απαλλαγή αύτη, υπό τας προϋποθέσεις του προηγουμένου εδαφίου, παρέχεται και επί αγοράς κατά πλήρη κυριότητα ολοκλήρου του ακινήτου υπό αμφοτέρων των συζύγων (...)».
            <br>
            <br>
            -το άρθρο 2 του νόμου, όπως αυτό αντικαταστάθηκε με την παρ.4 άρθρου 3  του νόμου 3634/2008, (ΦΕΚ Α9/29.1.2008) και ίσχυε κατά την ημερομηνία υπολογισμού και καταβολής του φόρου μεταβίβασης ακινήτου, όριζε ότι: «(...) 2. Η απαλλαγή που προβλέπεται από την προηγούμενη παράγραφο παρέχεται για αγορά κατοικίας με εμβαδόν έως διακόσια (200) τ.μ. ή οικοπέδου, στο οποίο αντιστοιχεί κατοικία με εμβαδόν έως διακόσια (200) τ.μ., ανεξάρτητα από την αξία τους  (...)»,
            <br>
            <br>
            -το άρθρο 3 όριζε ότι: «(..) Οι διατάξεις του παρόντος άρθρου δεν εφαρμόζονται σε συμβάσεις μεταβίβασης ακινήτων με επαχθή αιτία εφόσον ο αγοραστής δεν κατοικεί μόνιμα στην Ελλάδα (...)».
            <br>
            <br>
            -και από τον συνδυασμό των διατάξεων των άρθρων 51, 52 και 53 του Αστικού Κώδικα,
            <br>
            θεωρείται ότι κατοικία έχει κάποιος στον τόπο, ο οποίος είναι το κύριο και μόνιμο κέντρο των οικιακών και κοινωνικών αυτού σχέσεων και ενεργειών, προς θεμελίωση δε αυτού απαιτούνται δύο στοιχεία, ήτοι πρώτον πραγματική εγκατάσταση και δεύτερον, η εγκατάσταση να γίνει με σκοπό μονιμότητας. Η θέληση της σύστασης κατοικίας ή μεταβολής αυτής προκύπτει κυρίως από τη δήλωση στα οικεία Δημαρχεία, ελλείψει δε αυτής, μπορεί να προκύπτει από οποιοδήποτε σαφές και αναμφισβήτητο γεγονός, εμφαίνοντας την πρόθεση, της σε κάποιο τόπο κύριας και μόνιμης εγκατάστασης, όπως από την αγορά ακινήτων σε κάποιο τόπο, τη μακρά διαμονή σ’ αυτόν και την άσκηση επαγγέλματος (ΣτΕ 2114/2003 και 3870/2002).
            <br>
            <br>
            Επιπλέον, από τη νομολογία των Διοικητικών Δικαστηρίων της Χώρας, προκύπτει ότι η απαλλαγή από τον φόρο μεταβίβασης ακινήτου λόγω αγοράς πρώτης κατοικίας παρέχεται σε όλα τα φυσικά πρόσωπα που κατοικούν μόνιμα στην Ελλάδα ανεξαρτήτως της ιθαγένειάς τους.
            <br>
            <br>
            Εξάλλου, σύμφωνα με την απόφαση του Δικαστηρίου της Ευρωπαϊκής Ένωσης της 20ης Ιανουαρίου 2011 (υπόθεση C – 155/09 της Ευρωπαϊκής Επιτροπής κατά της Ελληνικής Δημοκρατίας), κρίθηκε ότι: Η Ελληνική Δημοκρατία: 1) χορηγώντας απαλλαγή από τον φόρο μεταβιβάσεως ακινήτων, κατ’ εφαρμογή του άρθρου 1, παρ. 1 και 3, πρώτο εδάφιο του νόμου 1078/1980, αποκλειστικώς και μόνο στα πρόσωπα που κατοικούν μονίμως εντός του εθνικού εδάφους και όχι στα πρόσωπα τα οποία δεν κατοικούν εντός αυτού αλλά προτίθενται να εγκατασταθούν εκεί μελλοντικώς, 2) χορηγώντας απαλλαγή, υπό ορισμένες προϋποθέσεις, από τον ίδιο φόρο αποκλειστικά και μόνο σε Έλληνες υπηκόους ή σε πρόσωπα ελληνικής καταγωγής κατά την αγορά πρώτης κατοικία εντός του εθνικού εδάφους, παρέβη τις υποχρεώσεις που υπέχει δυνάμει των άρθρων 12ΕΚ, 18ΕΚ, 39ΕΚ και 43 ΕΚ, καθώς και των άρθρων 4, 28 και 31 της Συμφωνίας για τον Ευρωπαϊκό Οικονομικό Χώρο της 2-5-1992.
            <br>
            <br>
            Συνεπώς, όσοι αλλοδαποί, οι οποίοι ήταν νόμιμοι και μόνιμοι κάτοικοι στην Ελλάδα, αγόρασαν σπίτι στην Ελλάδα, είχαν στην ιδιοκτησία τους το σπίτι αυτό για τουλάχιστον 5 χρόνια και πλήρωσαν χιλιάδες ευρώ για φόρο μεταβίβασης πρώτης κατοικίας, μπορούν να απευθυνθούν στα Διοικητικά Δικαστήρια για να τους επιστραφεί το ποσό αυτό, το οποίο αδίκως έχουν πληρώσει στις αρμόδιες ΔΟΥ.



        </p>
    </article>

    <hr/>

    <div class="row">
        <div class="col-2 mt-3 mt-md-2">
            <nav>
                <a href="https://www.facebook.com/eraldahoxha.gr"><img src="/assets/img/facebook.svg" width="28" height="28"/></a>
            </nav>
        </div>
        <div class="col-10">
            <nav class="breadcrumb float-right">
                <a class="breadcrumb-item" href="/en/index.html">Home</a>
                <a class="breadcrumb-item" href="/en/services.html">Services</a>
                <a class="breadcrumb-item" href="/en/articles.html">Articles</a>
                <a class="breadcrumb-item" href="/en/profile.html">Profile</a>
                <a class="breadcrumb-item" href="/en/contact.html">Contact</a>
            </nav>
        </div>
    </div>

    <br/>

</div>

</body>
</html>